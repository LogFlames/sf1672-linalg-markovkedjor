## iota

## Système International
## Melodi: Studentsången
Watt kilogram meter Weber sekund
Ohm meter Telsa Amper Radianer
Candella Sievert Newton sekund
Ohm ampere meter Lux deciBel
grader Celsius Watt per kvadrat meter
Joule per kilogram Henry Volt Colomb
kilogram per kubik meter mol
meter per sekund kvadrat meter per sekund i kvadrat farad fakultet! slutslutslut

## Integralkalkylens fader
## Melodi: Sveriges fana
Integralkalkylens fader,
G W Leibniz hette han.
Han blev trött på att skriva rader
av plustecken efter varann.

Så han tänkte:
"Das Wort Summe,
es beginnt ja mit ein S".
Och han sade,
och han gjorde
integrationssymbolen av sitt S.

Integralkalkylens fader
fick idén för länge se'n.
Den elfte uti november
sextonhudra-sjuttifem.
Se'n det året,
se'n den dagen,
vi skriver det tecknet så.
Och vi räknar
och kalkylerar,
integralens tecken kan en lita på.

Och idag vi tecknet hylla.
Det löser alla problem.
Det lyckas vår fritid fylla
med dx och med dt:n.
Ja, må det leva.
Ja, må det leva,
i många hundrade år.
Så att våra barn
och våra barnbarn
integralens tecken lära får. slutslutslut

## GG-visan
## Melodi: Jag är ett litet ylle
Jag heter Göran Grimvall, Watt pdV Vdp.
Med världens bästa infall, Watt pdV Vdp.
Jag lär ut termodynamik
och har problem i Ny Teknik.
Grimvall, Grimvall,
Grimvall på dig, Grimvall-freak.

I julas ringde Platen, Watt pdV Vdp.
Precis efter julmaten, Watt pdV Vdp.
Hur kunde han störa då, den token,
jag tittade ju på Djungelboken.
Grimvall, Grimvall,
Grimvall på dig, Grimvall-snoken.

Jag var student på Chalmers, Watt pdV Vdp.
Det här blir blott en halv vers, Watt pdV Vdp.

Jag satt i kommissionen, Watt pdV Vdp.
För ubåtsinvasionen, Watt pdV Vdp.
Jag springer efter skärmar när
jag inte plockar svamp och bär.

Grimvall, Grimvall,
oj... nu sitter Grimvall där! slutslutslut

## Öl sex
## Melodi: Med en enkel tulipan
En liten enkel integral,
uti ett Vektor III-tal.
Ni har besväret,
ni har besväret, att derivera.

Först tar en Stokes' sats däruppå,
så blir det så enkelt så.
Att integralen,
att integralen, evaluera.

Och rotationen den integreras
sen över ytan utav en boll.
Och koordinaterna transformeras
så integranden blir bara noll.

En liten enkel integral,
uti ett Vektor III-tal.
Kan va' så jävlig
att en ej hinner med något mera. slutslutslut

## The BASIC song
## Melodi: Mors lilla Olle
tio LET oss nu fatta i våra glas
tjugo INPUT en klunk utav det som där has
trettio IF du fått nog THEN till femtio min vän
fyrtio ELSE GOTO-baka till tio igen
femtio END slutslutslut

## Mors lilla dator
## Melodi: Mors lilla Olle
Mors lilla dator åt skogen gick,
mitt i programmet sade det klick.
Svart bidde skärmen och minnet försvann,
den informationen kan ingen få fram.

Brummeli brum vad brummar där?
Det sprakar och gnistrar, ett jordfel det är!!
Blixtar blå från burken det slå,
synd att jag här nu ensam stå.

Hyscheli hysch vad prasslar här?
Fram väller pappret ur printern där!
Den har fått nippran av tecken så små,
jag tror att jag snart hemåt skall gå. slutslutslut

## Tentamenssång
## Melodi: Stockholmsmelodi
Se hur hela Teknis går i vånda.
Snart så kommer tentaperiod.
Mek på fredag sedan Funk på måndag.
Det är så att en kan gråta blod.

Vad har jag gjort hela långa våren,
när jag skulle pluggat och stått i.
Jag har bara druckit öl på kåren,
men det kan en inte tenta i.

Se så många stackars teknologer.
Transpirerar i en kvalmig sal.
Grubblar planlöst över svåra frågor.
Suckar, deppar åt en massa tal.

Skriver formler, söker kombinera,
för att få ihop en ekvation.
Sedan kan de ilsket konstatera,
att de ej fått rätt på dimension. slutslutslut

## ODE till en husvagn
## Melodi: Husvagn
Vi har ägnat våren åt en kurs i mekanik,
prickar, streck och pilar och en massa dynamik.
Vi har haft svårt att fatta vad en svängning innebär
men äntligen har vi förstått vad Newtons lagar lär...

En ska ha husvagn, som sitter fastspänd i en båt.
En ska ha husvagn, som sedan sjunker och blir våt.
En ska ha husvagn, som först är odämpad och fri.
En ska ha husvagn, nu så fattar vi!

En tänker sig en vagn med massan m och så en fjäder
som står på däcket på en båt som seglar i hårt väder.
När båten gungar skapas det en svängningsekvation,
och vattnet som sen strömmar in ger stark viskös friktion.

En ska ha husvagn, då kommer en att räkna rätt.
En ska ha husvagn, för då kan resten inses lätt.
En ska ha husvagn, det är ett bra svängningssystem.
En ska ha husvagn i sina problem!

m x prick prick plus c x prick plus k x är m g
x prick är A omega n cos omega n t
tau är lika med två pi genom omega n,
där omega n är roten ur k genom m.

En ska ha husvagn, det är en bild som är konkret.
En ska ha husvagn, men för en hög viskositet
ska man ha honung, det ger ett zeta som är högt.
En ska ha honung, för det är kladdigt, mjukt och sött! slutslutslut

## Matlab
## Melodi: Husvagn
Jag har prövat nästan allt som finns att pröva på:
Kulram, fingrar, räknesticka, tärning eller så.
Jag har kalkylerat på de konstigaste sätt
men nu så har jag kommit på hur en ska räkna rätt.

En ska ha MATLAB, då är kalkylen redan klar.
En ska ha MATLAB, det har jag sett att andra har.
En ska ha MATLAB, det är min livsfilosofi.
En ska ha MATLAB, för då blir en fri.

I många år så var jag inte alls så särskilt lärd.
Jag visste ej vad som vänta’ mig i denna stora värld.
Men sedan jag till NADA kom, och ända sedan dess
så har jag funnit livets stora lyxdelikatess.

En ska ha MATLAB, så att en slipper tänka alls.
En ska ha MATLAB, ja, då går allting som en vals.
En ska ha MATLAB, det bygger på nån slags logik.
En ska ha MATLAB, för då blir en rik.

fem minuter mekanik, fem minuter statfys,
fem minuter kvantfysik, fem minuter analys,
fem minuter fråga propp, fem minuter kolla opp,
fem minuter tänka själv och sedan tar det stopp.

En ska ha MATLAB, och datasalens friska luft.
En ska ha MATLAB, det tycker studenterna är tufft.
En ska ha MATLAB, när Ryssen kommer med sitt MIG.
En ska ha MATLAB, då vinner en i krig. slutslutslut

## Hållfvisa
## Melodi: Mors lilla Olle
Mohrs lilla cirkel i skogen kröp.
Gränslast på axeln och skjuvning i blick.
Ytorna små utav tryck äro blå.
Tänk om jag slapp att få flyta ändå.

Brumelibrum, vem stöter där?
Knakar, en dislokation visst det är.
sigma den ökar och cirkeln blir krökt:
Hör du, jag tror att du spänner för högt.

Hooke fick nu se dem, gav till ett skri.
Linjen försvann, nu är leken förbi.
Å varför skrämde du undan min vän?
Mohr lilla bed honom käla igen. slutslutslut

## Elämnenas lov
## Melodi: Trink, Trink
Ström, ström, vi vill ha ström.
Det är vår senaste dröm.
Ström, ström, vi vill ha ström.
Det är vår senaste dröm.

Shunta din MOS
och bottna din FET
och ge mig en puls utav det.
Slut upp i kampen för Elmät och TET.
Ström är det bästa vi vet! slutslutslut

## O hemska lab
## Melodi: O Helga Natt
O hemska lab, o grymma kval imorgon.
Här sitter jag och förstår ingenting.
Hela mitt inre fylls utav ett motstånd
emot eländig elektrisk mätteknik.

Jag skulle nog behöva lite ledning,
Här räcker inte min kapacitans.

Kondensatorer och felvända dioder.
O hemska lab, nu vill jag koppla af.
O hemska lab, ty detta blir min graf! slutslutslut

## O hemska lab
## Melodi: O Helga Natt
O hemska lab, o grymma kval imorgon.
Här sitter jag och förstår ingenting.
Hela programmet är fyllt utav funktioner
som innehåller en himla massa fel.

Pekare som inte har nån riktning,
oändliga loopar, oj vad jag blir sträng!

Åh, kompilera, hur ska det här fungera?
O hemska lab, nu vill jag logga ut.
O hemska lab, ty detta blir mitt slut! slutslutslut

## O hemska lab
## Melodi: O Helga Natt
O hemska lab, o fasliga arbete.
Det pumpar bort all min inre energi.
Denna process förvärrar nog mitt tillstånd,
jag är helt fast, med utvägen medelfri.

Det känns som att jag håller på att kvävas,
ty jag har inte hunnit värma upp.

Mystiska lådor och vätske värmepumpar.
O hemska lab, mitt lärande blir svalt.
O hemska lab, det känns ej idealt! slutslutslut

## Aris summavisa
## Melodi: Idas sommarvisa
Du ska inte tro att en summa
blir alls vad den ser ut att va'.
Ja summor kan va' lite krångligt,
det gäller att arbeta smart.

Jag gör alla index till blommor,
jag gör konvergensradien grön.
Och nu så har serien bli'tt konvergent,
för jag har just trollat bort n.

Jag gör några byten av tecken,
det blev visst Laurentserien kvar.
Jag gör integraler så dryga
men summan blir sist ganska rar.

Jag gör residyer på tvären
med nå'n enkelpol här och där.
Jag gör en Maclaurin av ln
och sedan så är svaret där.

Och KS:ar gör jag åt F:arna
(för det tycker Bengt de ska få)
med många små roliga saker
som passar till kunskaper små.

Och jag gör små roliga ställen
där kurvan är snirklig och fin.
Då blir bladen fulla med summor
och svaren blir fulla med pin. slutslutslut

## Kvarkvisan
## Melodi: Lingonben
Upp och ner och charm och sär,
voro sex små kvarkar.
En var grön och en var blå
och en var lite anti.

"Hej" sa topp till lille charm,
känner du till Plancks konstant
och en förskjutningslag från Wien;
Ja det gjorde Boltzmann!

Tre stycken kvarkar för en proton,
se där passerar en foton.
Fermi, Bose och Einstein.
Tjo! sa Stephen Hawking. slutslutslut

## Liten visa om Gram-Schmidts metod
## Melodi: Imse vimse spindel
Tag en delrumsbas M
och en vektor a.
Projicera ner, tag dess residual.
Normalisera, tillför den till M.
Tag sen nästa vektor, börja om igen. slutslutslut

## Kemisången
## Melodi: Studentsången
Tenn Arsenik Bor Platina Brom
Natrium Tallium Praseodym
Fosfor Palladium Kväve Krom
Erbium Jod Xenon Neodym
Gadolinium Kvicksilver Bly Zirkonium 
Protaktinium Järn Vismut Klor Radon
Vanadin Kol Selen Molybden
Aluminium Kisel Argon
Aluminium Kisel Argon
Uran! slutslutslut

########################################################### Jag har ont i huvudet
## Imperial system
## Melodi: Studentsången
ft kp K bu B
fot kilopond kelvin bushel beaufort
” Gb Oe lb rdr std
tum gigabyte örsted pund riksdaler standard?
stone matsked knop eutvös
franklin kryddmått carat centiStoke
grader farenhieght
pint streck sekund minut
teknisk atmosfär
hästkraft nautisk mil
mack curie dioptri calori
meter vatten pelare meter vatten pelare hektar slutslutslut
##################################################

## Jag gillar meken
## Melodi: Jag gillar punschen
Jag gillar, jag gillar meken,
jag gillar den som meken skapat har.
Isaac Newton och Apazidis,
jag gillar meken och dess far!

Jag gillar, jag gillar 'Zidis,
jag gillar den som 'Zidis skapat har.
Mamazidis och Papazidis,
de är så jävla, jävla bra! slutslutslut

## Termon
## Melodi: Månvisa
Jag heter Patrik, ja det är mig,
jag är proffs på ekvationer.
Här i min sal ska jag visa dig
termodynamiska funktioner.
En fråga ställs, hela salen lyssnar
sen utan vidare salen tystnar.
Schuup säger jag, en typisk dag. slutslutslut

## Henelius-eufori
## Melodi: Euphoria
Vi, våran verklighet gått i kras.
Det, existerar ingen ideal gas.
Nu, alla skriker du tar av din top
Åååh, vi vill alla se din svarta kropp.

Henelius, du lärde oss om termodynamik
men i mitt hjärta har du satt en spik
när du sa "utan vidare".

Henelius, en huvudsats du gav till mig
men jag förstod den inte, nej,
då sa du "utan vidare".

Du, vi hedrar dig på vårt kalas.
Jag, jag vill tugga dig som havrefras.
Substansmängden ökar och ökar
för varje liten mängd av mol.
Så manlig på dagen men sedan
så tar du på en megakJoule.

Henelius, du lärde oss om termodynamik
men i mitt hjärta har du satt en spik
när du sa "utan vidare".

Henelius, en huvudsats du gav till mig
men jag förstod den inte, nej,
då sa du "utan vidare". slutslutslut

## Reglerteknik på bal
## Melodi: Rosa på bal
Tänk att tentera reglerteknik, lilla jag
lilla jag, tentera reglerteknik.
Tänk att bli uppmärksammad av en sån
populär institution!

Reglerteori, vackers namn, eller hur?
Början i moll och finalen... också i moll!
När blir den färdig herr Wittenmark, säg
Tentan Ni diktar till mig?

Tentan till er teknologer
får ni nån gång framåt jul.
När ni den sedan skall lösa
tror jag ni får riktigt kul.
Med Nyqvist och Bode och Halldiagram
styvhet och felhet skall ni räkna fram.
Minimum fasasymptoter till sist,
det kan väl aldrig bli trist!

Nej, aldrig trist vill jag lova,
har man som Eran elev.
Man kan varje fall inte sova
ty aldrig förglömmer man Er.
Det här är det värsta jag någonsin läst,
det hade jag sluppit om jag läst till präst,
jurist eller annat som nytta ej gör.
Jag vill bli civilingenjör! slutslutslut

## En matematiker
## Melodi: En sockerbagare
En matematiker här bor i staden
hen räknar matte mest hela dagen.
Hen räknar primtal stora och små.
Hen tycker om x upphöjt till två.
Och i hens fönster hänger skumma saker,
där finns det sfärer, ibland kvadrater,
och små ellipser och kägelsnitt.
Låter det roligt så ta en titt!

Vår matematiker som bor i staden,
hen deriverar i högsta graden,
hen äter cos cos och basmat(i)ris,
det verkar vettigt på något vis.
Hen skriver räkneböcker för studenter,
och hen gör uppgifter till massa tentor.
Och är hen snäller blir svaret två,
men är hen stygger så blir det rå. slutslutslut

## Det är långt bort till Alba Nova
## Melodi: It's a long way to Tipperary
Ut från Dett rusade en fysiker en gång,
kvarten den var ännu ung,
men marschen gick i språng.
Muttrandes om FRfyra, schemaläggningsskit,
men så ryckte hen upp sig,
log och trallade en bit:

Det är långt bort till Alba Nova,
det är lång väg att gå.
Vi blir sena, det kan ja’ lova,
men vi vandrar dit ändå.
Lämnar Osquars backe, går över Q-bron.
Det är långt, långt bort till Alba Nova,
där mitt hjärta bo!

Fysikerna drömde om att kalla Alba hem
KTH sa "det går ej,
men duger det med M?"
Nya Kons blev angenämt med medlemmarnas flit
Men ack så fjärran bort det låg,
hur ska en hitta dit?

Det är långt bort till Konsulatet,
det är lång väg att gå.
Hur vi än gör blir resultatet
att vi nödgas gå ändå.
Men uti punschpokalen, står det intet smolk:
Fysiker kan ströva till lokalen,
vi är ett vandringsfolk! slutslutslut

## Tentapluggsblues
## Melodi: Gräsänkling Blues
Det är torsdag morgon, å mitt huvud känns så tungt.
Det är torsdag morgon, å mitt huvud känns så tungt,
när jag sitter här med ett glas grapefruktjuice
sjungande the tentapluggsblues.

Vår sista undervisning, med tangens, rötter och pi
tog slut för fjorton dar sen, å jag kände mig så fri.
Åh åh åh, nu skulle här jumpas for joy.
Nu känner jag mig mindre fri så nu får refrängen bli
Å, tentaplugg, please let me be.

Jag försöker minnas talen ifrån räkneövningssalen
när min asse höll mig fången i ett stadigt grepp.
Hen sa: Jag skulle inte glömma de å de å de å de å de
men sen så var det slut, vi gick, när han sa stick!
Men ännu kan jag höra hur det ringer i mitt öra:
"Dra ut roten här, integrera där" häpp, häpp, häpp.

Jag ska köpa nya suddgum', för de gamla har tatt slut,
å jag själv är lika vissen som en sing-singsal ser ut.
Åh åh åh, ja, jag mår inte riktigt bra idag.
Den vecka som har gått har trotsat all kalkyl,
å allt som finns i huset är kapsyl å magnecyl.

Min formelsamling Beta, vår trogna gamla skatt,
den glömde jag på Sturecompagniet förrgår natt.
Åh åh åh, ja, jag hade väl druckit, kan man tro.
Nu får jag klara allting själv, med mycket stort besvär,
och min minneslista låter så här:

Jag ska böja balkar, och jag ska vrida nav,
å jag ska också leva upp till alla andra krav,
för jag ska z-transformera, räkna om, och integrera
å jag ska ordna alla kunder i en prydlig liten kö,
och göra labben sen, och komplettera den,
åsså plugga, plugga, plugga, om igen.

Sch, ett kors i almanackan, jag ser det alltför bra.
Trodde tentan var imorgon, och så kommer den idag.
Åh åh åh, well, now I let the devil loose.
Full fart mot tentapuben, jag tror jag smiter min kos,
sjungande the tentapluggsblues. slutslutslut